# Google Hash Code @ Magister

Lijkt het je leuk om mee te doen aan de [Google Hash Code](https://hashcode.withgoogle.com/index.html) 2018? Meld je, als team of alleen, aan bij de Magister hub!

## Leuk! Wanneer?

Donderdag 1 maart van 18:30 tot 22:30

## Hoe meld ik mij aan?

Je kunt je aanmelden als team of als individu. Wanneer je er voor kiest om je als individu aan te melden gaan wij proberen om jou in een team te plaatsen op de avond zelf. Of, wanneer er voldoende individuele aanmeldingen zijn, een nieuw team te formeren.

Om je aan te melden kun je een [pull request](https://help.github.com/articles/creating-a-pull-request-from-a-fork/) indienen voor de [deelnemers lijst](./Deelnemers.md) en jezelf of je team toevoegen aan de lijst met deelnemers.
Als je een team aanmeldt zou het fijn zijn als je de namen van je teamleden ook vermeldt in verband met het aantal beschikbare plaatsen op onze locatie in Leeuwarden.

## En hoe nu verder?!

Op **1 maart** ben je **vanaf 17:30** van harte welkom met je team aan de **Wiardaplantage 17 te Leeuwarden**.

Hieronder kun je het tijdschema vinden.

**17:30:** Ontvangst, koffie, thee, fris en natuurlijk pizza ;)  
**18:30:** Live stream met aankondiging van de challenge  
**18:45:** Start Google Hash Code  
**22:30:** Uiterlijke inlevermoment van de oplossingen  

## Voorbereiden

Omdat een goede voorbereiding het halve werk is!

### Vooraf

- Iedere deelnemer moet zich individueel [inschrijven](https://events.withgoogle.com/hashcode2018-signup/registrations/new/). Dit kan tot 24 uur duren, daarom is het verstandig om dit op tijd te doen
- Wanneer je al een team hebt kunnen jullie, wanneer iedereen zich heeft aangemeld, je inschrijven als [team](https://hashcodejudge.withgoogle.com/#/my-team). Het vormen van een team gebeurt via het [judge system](https://hashcodejudge.withgoogle.com/)
- Je kunt de opdrachten van [vorige edities](https://hashcode.withgoogle.com/past_editions.html) online bekijken
- Daarnaast is er ook een officiele [FAQ](https://hashcode.withgoogle.com/faq.html)

### De avond zelf

Zorg dat je uiterlijk 18:20 binnen bent zodat je een plekje hebt gevonden voordat de live stream begint. Daarnaast is het handig dat je als team minimaal één laptop meebrengt.

Wij zullen zorgen dat het volgende aanwezig is:

- Eten en drinken
- Voldoende tafels en stoelen
- Flipovers
- Stroomaansluitingen
- Wifi
- Een beamer om de live stream te bekijken
- Gezelligheid ;)
